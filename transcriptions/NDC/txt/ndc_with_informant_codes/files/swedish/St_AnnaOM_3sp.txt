st_anna_om3 jag heter N N och jag bor här på Kallsö i Sankt Anna skärgård och Östergötlands län
st_anna_om3 och jag är yrkesfiskare till yrket och är bofast här sedan , ja jag är barnfödd här ute # i skärgården
st_anna_om3 så att det är på det viset så är jag kvar här ja
st_anna_om3 tagit över gården efter mina föräldrar
st_anna_om3 vi var åtta syskon så att N och jag här har löst ut gården
st_anna_om3 och därmed så vart vi kvar här
st_anna_om3 men det är bekymmersamt med framtiden nu , hurdant det går
int på vilket sätt då ?
st_anna_om3 jo därför att våra fastighetstaxeringar har blivit så höga
st_anna_om3 så att xx taxeringsvärde är ju över miljon idag
st_anna_om3 och då är det frågan om våra barn kan ta över här i framtiden , det vet vi inte
st_anna_om3 det blir ju att de får ta lån och grejer
st_anna_om3 vi köpte den här fastigheten , var det sjuttiofem vi löste ut den ?
st_anna_om3 då stod han i trettioåtta tusen i taxeringsvärde och idag är han uppe över i en miljon
st_anna_om3 så att och det här är för de här , ja sommarboende som unnar sig lite fastigheter och ska bo och ha trevligt på sommaren och ha lite nöje
st_anna_om3 och sen är de i stan resten utav året , så då är det två , ja tre månader kan vi säga på året , som + ..
st_anna_om3 en del i alla fall
int så du menar att de är de som kan betala de här priserna ?
st_anna_om3 de har betalt de här stora summorna och då har det trissats upp va
st_anna_om3 och sen har vi utlänningar som kommer och köper fastigheter och betalar precis hur mycket som helst
st_anna_om3 en sån här gård idag som på marknaden ligger väl mellan fem och sex miljoner
st_anna_om3 det är det som man tycker är felet
st_anna_om3 vi vill ha ett avkastningsvärde på en fastighet och ha taxeringsvärde därefter
st_anna_om3 sen vill vi att den dagen när en fastighet ska säljas och den säljs till de här höga priserna va då kan vi ju plocka ut skatten på ett istället
st_anna_om3 då har du en relationsvinst som du kan ta skatt på istället
st_anna_om3 då tror inte jag att det skulle säljas så många till de här nollåttorna lite överallt
st_anna_om3 så det är det som är felet
int men du sa att du är född här och hur ser du att det har förändrats sedan du var barn och växte upp här och hur det är nu ?
st_anna_om3 ja fruktansvärt har det gjort
int till det negativa ?
st_anna_om3 ja det har det
st_anna_om3 därför att dels har vi väl fått miljön sämre och sen är det väl turismen har väl ökat
st_anna_om3 och jag säger jag har inget mot turismen va men det börjar på att gå lite för långt därför att vi har nog lite för mycket utlänningar som har rätts samma rättighet som svensk medborgare har
st_anna_om3 och då anser jag nog att då har det gått lite för långt därför att då ska vi ta betalt men betalningen faller till fel ställe
st_anna_om3 den faller inte till fastigheten utan det är ju fritt fram med allt fiske och då blir det ju så att att de här turisterna fiskar på de som nu inte hyr ut till dem
st_anna_om3 och sen likadant fiskesafari har ju börjat på att öka
st_anna_om3 och det är också personer som inte bor är boende i skärgården året om utan de bor på fastlandet och + ..
st_anna_om3 och ja kommun ordnar med sådant , inte här i vår kommun men jag vet andra kommuner bland annat Västervik
st_anna_om3 och de hyr ut det säger att de har så mycket holmar och skär det är inte deras för det är andra markägare som har dem
st_anna_om3 och jag menar , det är ju deras levebröd
st_anna_om3 då är det fel folk som får pengar
st_anna_om3 de är så jag ser som vi ser det alltså
st_anna_om3 för jag sitter med i den här gruppen nu i på länsstyrelsen , Hållbar utveckling i skärgården
st_anna_om3 sitter jag med i tre grupper där och det är miljön och det är fisket och det är turismen som , så vi följer upp det här nu
st_anna_om3 vi ska ju skicka en inlaga till riksdag och regering där uppe för de har begärt det här alltså
st_anna_om3 och då kommer det att bli att vi gör det
st_anna_om3 det ska vara som vi vill ha det och inte som som kanske myndigheterna vill ha
st_anna_om3 för vi vet ju åttiofem då vart det fritt fiske och då tog de alltihop
st_anna_om3 det här fria handredskapsfisket det togs då utan ersättning till markägarna
st_anna_om3 och det har drabbat oss mycket hårt har det gjort
st_anna_om3 så vi ser det , fisket är ju en försämring , har blivit då
int och det är svårt att leva på det
st_anna_om3 ja det är det
st_anna_om3 det går inte att leva på bara yrkesfisket
st_anna_om3 utan vi får måste ha annat arbete vid sidan om
st_anna_om3 så det det är lite har gått lite snett om man säger så
st_anna_om3 vi får se vad vi kan göra åt ett nu , om vi kan ordna så att det blir fiskvårdsområden , för då blir det helt annorlunda
st_anna_om3 då kommer den här biten fria fisket bort
st_anna_om3 och sen så kommer det att bli så att fiskvårdsområdena tar upp en avgift och då har vi lite att sätta till så vi kan sätta ut sättfisk lite mer
st_anna_om3 gäddan börjar på att vara försvunnen
st_anna_om3 och så ska jag väl dra skarvar med
st_anna_om3 ni vet väl vad det är för fågel ?
int skarven ?
st_anna_om3 ja
int eh
st_anna_om3 ålkråkan
int mm
st_anna_om3 ja den är enorm , den äter ju fisk något fruktansvärt
st_anna_om3 och det är ju de som äter upp på där du har en skarvkoloni där äter de upp beståndena , fiskbeståndena helt och hållet
st_anna_om3 det är vi varse om nu
st_anna_om3 det är helt uttömt
st_anna_om3 så det här är inte bra
st_anna_om3 sälen börjar också att härja
int jaså
st_anna_om3 bland redskapen ja
int så det finns säl
st_anna_om3 hela sikfisket gick åt kaputten i hela xx kan vi säga i höstas # på grund av sälen
st_anna_om3 så att det är inte bra som det är
st_anna_om3 och vi vi har skyddsjakt på kring våra redskap när det gäller skarven , men vi får det inte med sälen
st_anna_om3 och då ska vi få ersättning och ersättningen den blir ju inte som den ska vara för att vi ska bevisa vad vi har för förluster
st_anna_om3 vi kan bevisa att redskapen är trasig , men vi kan inte bevisa hur mycket har sälen tagit
st_anna_om3 hur mycket fisk är det som har gått igenom de där hålen som blivit i bottengarnen och som simmar bara rakt igenom som vi blir utan i frågan om fångst
st_anna_om3 de bitarna
st_anna_om3 vi kan ju inte bevisa det , hur mycket det är
st_anna_om3 det här är ett stort bekymmer # som har blivit nu på senare år
st_anna_om3 så jag ser förändringen den fruktansvärt stor i förhållandevis idag , ifrån idag och så om vi går tillbaka till min barndom
st_anna_om3 en väsentlig förändring som vi ser idag hurdant det är
st_anna_om3 och då har vi också miljön som har gjort att vattnen vattnen försämrade , båtarna försämrade
st_anna_om3 syrebrist på många ställen
int märks det tydligt hur för dig som har varit med ett tag att det är så ?
st_anna_om3 ja det är det
int hur märker man det ?
st_anna_om3 jo vi ser fiskbeståndena exempelvis
st_anna_om3 som när jag min barndom när vi växte upp va , jag kunde ju säga att vi kunde fara ut och kasta efter gädda
st_anna_om3 det var ingen svårighet att ta en femtio , sextio gäddor en dag
st_anna_om3 idag är det knappt att du ja du får en matfisk kan hända , men inte mer
st_anna_om3 så att det är väl de här som är entusiaster som håller på i xx och + ..
st_anna_om3 och fisket , vi ser ett på utlänningar som håller på att fiska att visst får de fisk men det är inte överallt som det finns
st_anna_om3 och där tillväxten alltså smågädda exempelvis , "den är ju" den är ju slut
st_anna_om3 för det finns det är ett bestånd som är borta alltså och det är ju skarven som har plockat det mesta i alla fall utav den
st_anna_om3 det är det
st_anna_om3 så det är det jag menar att jag ser klar och tydlig skillnad på det här
st_anna_om3 och det det är det här som vi vill ändra på lite grann så att vi får lite ordning på både fisket och alltihop
st_anna_om3 och då ska fria fisket bort framför allt
st_anna_om3 och då ska det bli exempelvis , ja , det måste bli fiskvårdsområden och det hjälper till att få in så vi får fiskvårdsvgifter för att köpa yngel för utsättning
st_anna_om3 det är ju en bit som vi har möjlighet + ..
st_anna_om3 vi gör det med ålen idag
st_anna_om3 och vi sätter vi satte i fjol över sexton ton småål som går tolv till femton på kilot
st_anna_om3 och sen föregående år , nittiosju , nittiosex , satte vi tjugo ton eh de två åren
st_anna_om3 alltså varje år tjugo ton
st_anna_om3 och det är ju ett gott tillskott
st_anna_om3 men nu har vi fått ålsjukan på den så att nu har vi fått en hel del ål utslagen och det är det som vi håller på nu med , fiskeriverket och försöker att få fram , vad är det som är orsaken
st_anna_om3 det är det som är problemet
st_anna_om3 vi har inga pengar
st_anna_om3 inte har staten några pengar till forskningen heller
st_anna_om3 det är ett stort problem
st_anna_om3 det är det
st_anna_om3 och sen har vi en annan bit som sjöfågeljakten som vi hållit på med i så många år
st_anna_om3 vi håller ju på och ska försöka att få skjuta lite guding på våren för att vi ska kunna få som vi hade förr i tiden
st_anna_om3 det var ju alltid vanligt att vi skulle ha påskfågel
st_anna_om3 och det menar jag , det är ju någonting som vi behöver ha tillbaka igen för att vi räknar sisåhär
st_anna_om3 nittiofem kan vi ta , vi har haft tidigare också , men de senaste åren nittiofem och nittioåtta nu hade vi stor dödlighet på ejderhanar
st_anna_om3 märk väl det var bara hanar som dog
int vad berodde detta på ?
st_anna_om3 ja vi tror att populationen är för stor
st_anna_om3 och då har du ju det är ju så inom alla djurslag så då sjunker det ju
st_anna_om3 istället så skulle vi kunna göra ett litet uttag då på våren och skjuta undan så vi får därför att höstjakten är inte den samma som var tidigare förr alltså för att då kunde vi skjuta lite ejder på hösten men det + ..
st_anna_om3 den går för långt ut nu
st_anna_om3 när sträcket kommer xx så kommer de förlångt ifrån kusten så vi kommer aldrig åt dem
int varför gör de det ?
st_anna_om3 ja det är ett beteende som har ändrat på något vis
st_anna_om3 jag vet inte varför
st_anna_om3 men det är ju det här som vi har påpekat otaliga gånger att vi tycker att , har Åland vårjakt och de har på flera arter , då skulle väl Sverige kunna ha det också
st_anna_om3 för att Åland , eller Finland om man säger , de är ju med i Eu
st_anna_om3 och vi är med i Eu
st_anna_om3 det finns undantagsregler i både och
st_anna_om3 Pariskonvention , Bernkonvention , finns undantagsregler
st_anna_om3 och jag tycker Sverige ska tillämpa det
st_anna_om3 vi vill inte göra en massa vi vill ha mat till hushållet , inget annat
st_anna_om3 det är inte så att vi vill sälja fågeln eller nåt
st_anna_om3 den bit som har tillhört skärgården det är en gammal kultur som ska finnas kvar , anser vi
st_anna_om3 och det börjar på att vara många som tycker det här också
st_anna_om3 det ska det behöver ändra på sig lite grann
st_anna_om3 vi ska inte bara vara de där fanatikerna som tycker att nej vi ska aldrig röra någonting på våren
st_anna_om3 nej men det är fel
st_anna_om3 en viss balans ska vi hålla i i naturen
st_anna_om3 människan har varit till för att hålla det och då ska de göra det i fortsättningen
st_anna_om3 men med förstånd alltså , annars går det inte
st_anna_om3 så är det
int vad tror du din farmor och farfar , den generationen hade sagt om de hade kunnat hoppa in idag en vecka och se hur det fungerade idag ?
st_anna_om3 ja jag tror att eh de skulle tvärdö i hjärtinfarkt fick de se skillnaden
st_anna_om3 för jag vet när det här höll på med fria fisket då var , ursäkta uttrycket folk fly förbannade , skärgårdsborna här
st_anna_om3 och sen när det verkligen genomfördes också
st_anna_om3 för det var en stöld som staten gjorde åttiofem
st_anna_om3 för de betalade inte ett öre till markägarna i ersättning
st_anna_om3 för det här intrånget som det gjorde
st_anna_om3 så är det
st_anna_om3 och det här tycker jag är fult utav en regering att sitta och göra på detta för att ersättningen de tog femtio tog de enligt nya lagen då tog de ju fritt fiske utåt havet mer va
st_anna_om3 där betalas ut ersättning
st_anna_om3 men det tog sexton år innan vi fick ett
st_anna_om3 de som var två utav de som var delägare här på ön de hann att dö innan de fick de här pengarna
st_anna_om3 och ingen ersättning i procent på eller räntan om man säger på de här pengarna fick de heller
st_anna_om3 utan det var om det jag skulle det vara riktigt så skulle det varit efter dagens ränta som du har det på bank exempelvis
st_anna_om3 då hade det varit något logiskt , men så var inte fallet
st_anna_om3 så att det finns mycket sådana där småbitar som skulle behöva redas ut och klaras upp på något vis
st_anna_om3 jag är inte nöjd med staten som de hanterar vår skärgård idag
st_anna_om3 de har till och med försökt att vilja bilda nationalpark här utav våra marker
st_anna_om3 som vi har skött i alla tider , inte sålt någonting utan och ingen bebyggelse är det på dem
st_anna_om3 vi har bevarat dem i det gamla ursprunget alltså
st_anna_om3 det tycker jag vi skulle ha en honnör istället för , att vi kan göra så , för att det är inte pengar man lever , det är utav naturen man lever
st_anna_om3 och fastän det har blivit så i dagens läge att det är pengarna som styr , det är ju det som är fel
st_anna_om3 det tycker ju , ja , jag med många andra tycker det
st_anna_om3 sen får vi se vad framtiden säger sen ytterligare
st_anna_om3 men det är i alla fall på väg att avfolkas skärgården på det om det ska hålla på i den takten som det gör idag
st_anna_om3 så att jag tycker det är helt fel
st_anna_om3 de ska lyssna lite mer myndigheterna , då kommer vi någonstans
st_anna_om3 och det är ju som sagt som jag tidigare sa med fastighetstaxeringen , det bara ska trappas upp
st_anna_om3 vi som är bofasta året runt , vi ska inte ha den där höga taxeringen för det är helt fel
st_anna_om3 det bara äter ut skärgårdsborna , de försvinner undan för undan
st_anna_om3 de får inte ungdomen att stanna kvar
st_anna_om3 på det viset
int hur stor är skärgården här , hur många öar och hur mycket folk ?
st_anna_om3 här ja om vi går här från Kallsö där vi och sen in lite , ja det har väl kommit lite folk nu på senare år , men inte i den omfattningen som det skulle behöva vara egentligen för att öarna var ju mycket befolkade förr
st_anna_om3 men det är klart så som de var befolkade då skulle vi ju inte kunna leva idag
st_anna_om3 det ginge inte
st_anna_om3 de levde på ett helt annat vis förr alltså
st_anna_om3 men # jag tror i alla fall att lite mer folk skulle vi kunna ha
st_anna_om3 här på ön är vi väl , ja vi är tjugotvå , tjugotre personer nu
st_anna_om3 N är ju befolkad xxx , jag tror det är fyrtio personer där ute
st_anna_om3 men annars är det mindre
st_anna_om3 vi har ju grannön N här bara , det är fyra personer som bor året runt
st_anna_om3 så att vi ser hur det har förändrats mycket
st_anna_om3 ja
int hur fungerar det rent praktiskt att bo på en ö ?
int hur hur ofta du berätt pratade lite om posten
st_anna_om3 ja posten är ju försämrad för att vi hade ju , ja vi hade ju bättre postgång längre tillbaka , det hade vi
st_anna_om3 men då postade vi själva här på ön och så vi hade väskan fick vandra runt
st_anna_om3 nu har vi ju postbåt som kommer och kör här men vi har bara fyra dagar i veckan och jag tror att vi kommer nog att få bara tre vartefter för lördagen ska nog bort efter vad det låter
st_anna_om3 och N har ju bara tre dagar i veckan nu
st_anna_om3 och är det den ankommande posten är väl funkar bra men den avgående gör det inte
st_anna_om3 därför att det du inte får med på onsdagen i veckan det kan du glömma till måndagen
st_anna_om3 så det är lite dålig service på det viset
st_anna_om3 därför skulle vi ju behöva haft i alla fall torsdagen , fredagen och bägge två de dagar så vi hade lite mer alternativ att skicka räkningar och sådant och möjligheter
st_anna_om3 och sen är det väl andra saker , ja , i fråga om sjukvården och sånt den är ju vi har ju möjligheter till helikopter om det är riktigt akuta fall och besvärligt att komma fram på sjön
st_anna_om3 så då får vi ju helikopterhjälp , men det är inte i onödan de kör
st_anna_om3 det är de inte , utan vi det blir ju svävare har ju kommit nu från och med i år
int jaså
st_anna_om3 så att nu får vi och det var det bästa som har hänt för oss
st_anna_om3 Östgötatrafiken ställer upp med svävare
int för sjukvården eller för personer ?
st_anna_om3 för vår ja vi har så vi kan handla en gång i veckan
st_anna_om3 och åka åt stan då exempelvis och handla och göra det vi ska
st_anna_om3 och jag har väl en hel del sammanträden som jag ska på
st_anna_om3 än så länge , jag ska börja på att sluta med det nu framöver
st_anna_om3 för att jag är i den åldern , jodå
st_anna_om3 men en sak som jag måste säga är när det gällde sjöfågeljakten # vad som gjordes förr i tiden här på ön så var det ju så att vi har ju marker här utåt havet som är samfällda och det var vanligt varenda vår då hade vi vårjakt exempelvis + ..
st_anna_om3 vi hade från första april , tjugonde april och det var obligatoriskt , så hade vi det
st_anna_om3 men däremot så hade vi ju äggtäkt på holmar utåt havet , som havstrut , gråtrut , gråtrut framför allt
st_anna_om3 vi plockade ägg här till hushållen va och det var vi var två lag så att fjärdedelar och sjättedelar
st_anna_om3 så då delade de upp sig i lag då och sen plockade dem då på xxx där ute och plockade ägg och det var till hushållen som de använda
st_anna_om3 och det är en viss del utav sjöfågelvården därför att om du plockar undan de här äggen som är till att börja med då får du truten att häcka fram eller han får fram sina ungar mycket senare
st_anna_om3 och det innebär att ejderkullar hinner att bli stora och växta innan truten börjar på att plocka ejderungar till mat åt sina ungar
st_anna_om3 för så är det idag
st_anna_om3 ja idag , det har ju alltid varit så att de plockar
st_anna_om3 och den där äggtäkten den var mycket värdefull förr
st_anna_om3 jag har haft mycket smörgås med stekta trutägg och på till skolan , matsäck
int är det något särskilt med trutägg ?
st_anna_om3 ja de är lite mörkare i gulan , men de är goda
st_anna_om3 jag har inte farit illa utav ett
st_anna_om3 ja mycket äter mycket sjöfågel förr
st_anna_om3 sälkött åt vi så det sköt vi ju här också
st_anna_om3 vi hade ju också delat upp xx här ute så vi hade vartannat år , skiftade de här lagen
st_anna_om3 sköt säl
st_anna_om3 och det delas upp på hela ön , hela sälkroppar delas upp
st_anna_om3 det vart inget som förkastades
st_anna_om3 men sen fick ju den här kvicksilverdebatten då , pcb och ddt som gjorde att sälar vart ju dåliga och sen vart det ju stopp på det där då
st_anna_om3 då var verkligen befogat
st_anna_om3 som det var då , men nu har sälstammen återhämtat sig igen då
st_anna_om3 nu kommer den tillbaka
st_anna_om3 och nu börjar vi på att få samma besvär som vi hade förr , men nu får vi inte röra sälen
st_anna_om3 det är ju det som är problemet
st_anna_om3 jag menar vi hade mycket säl förr och det vi fiskade ju då också va
st_anna_om3 och vi klarade ju av ett men då fick vi ju skjuta sälen
st_anna_om3 de sälar som var och gjorde jäkelskaper i redskapen , de kunde vi skjuta
st_anna_om3 om vi såg och låg och vaktade och var observanta på dem , men det får vi inte nu
int hur skjuter man en säl då ?
st_anna_om3 ja en skjuter vi sköt ju med kula , men jag skjuter mycket med hagel också
st_anna_om3 har du en säl på nära håll så är det inga problem
st_anna_om3 den där nässpetsen den är han ömtålig i
st_anna_om3 så att det det och det vet vi ju sen xx
st_anna_om3 de klubbar ju säl på xx där ute
st_anna_om3 och det var en sån här lång stake som de hade en järnbit i ena ändan då
st_anna_om3 så de klubbade ju massor , men då fanns det ju tiotusentals sälar här ute
st_anna_om3 på xx # så att då var det nog befogat att hålla undan lite grann
st_anna_om3 jodå
int men du pratade tidigare om om isen som packar sig när det är storm
st_anna_om3 ja det gjorde jag för +/
int skulle du berätta någonting där ?
st_anna_om3 ja femtiotalet jag gjorde min värnplikt femtio , femtioett
st_anna_om3 och efter där så började jag med fisket , min svåger , så vi fiskade ihop alltså
st_anna_om3 hela femtiotalet i Gryts kommun här nere eller Valdemarsvik kommun tillhör det
st_anna_om3 och då var det ju en del vintrar som var riktiga isvintrar
st_anna_om3 och det där har väl varit insvintrar sen också som min granne här , N N , vi fiskade ju också ihop ett bra tag , ända till vi köpte den andra båten som ligger här nere
st_anna_om3 men i alla fall , där nere när vi fiskade då hade vi ju packis ute i havet och det var ingen dålig packis för att den var ungefär fem meter tjock
st_anna_om3 och då var det block som låg ovanpå undan för undan då , så att det tryckte ju ner isen
st_anna_om3 och vi har ju legat då en , ja ett par månader , i alla fall över en månad , en och en halv månad som vi låg still bara för att vi inte tog oss ut
st_anna_om3 och då fick vi isbrytarhjälp och då var vi många båtar som hängde efter den här isbrytaren när han hade brytit igenom isbarriären där ute
st_anna_om3 och så vi kom faktiskt ut då men "det var" det var dunder och brak i botten på båten , fiskebåten när vi gick ut
st_anna_om3 isblocken slog emot och så där så att det var en del som vart av med propellern till och med så att + ..
st_anna_om3 därför att isblocken körde ju ut då och bröt xx när de stod ut , åt sidorna
st_anna_om3 så hade de tvåbladig propeller då satt den precis efter kölen
st_anna_om3 som den var då gick det bra , då låste den , men hade de trebladiga då var i alla fall ett blad borta , kunde garanteras
st_anna_om3 och hade de tvåbladiga och de stod ut åt sidorna då tog isen smockade den båda två
st_anna_om3 det var de båtar som fick följa med isbrytaren i land också
int men hur snabbt frös det på igen den där rännan ?
st_anna_om3 vadå ?
int den där rännan som isbrytaren bröt upp
st_anna_om3 ja den gick ju ihop så när det vart blåst va så gick den ju ihop med detsamma så vi kunde ju aldrig gå ensamma i rännan själva
st_anna_om3 det gick inte
st_anna_om3 utan vi var tvungna att ha hjälp utav isbrytaren
st_anna_om3 och sen när vi väl kom ut då var vi ute och då var det sådan havis som låg och drev ute i havet så då fick vi ju passa oss
st_anna_om3 så vi inte kom in i sådana bälten för det var farligt
st_anna_om3 xx kunde båtar de kunde brytas ner helt och hållet
st_anna_om3 men det var ett skådespel sen på våren när den här isen skulle brytas upp och den träffade bergknallar ute i havet och xx
st_anna_om3 det tonade upp sig undan för undan , det var ett dån alltjämt när det bröt
st_anna_om3 och då var det bäst att passa sig med båtar också så vi höll dem dän ifrån de här ställena när de började på att driva isen
st_anna_om3 nej "det var" det var faktiskt ett skådespel när det kom på våren
st_anna_om3 och då kom ju sjöfåglarna också
st_anna_om3 "det var" det var så grannt att se alltihop när vi höll på att fiska
st_anna_om3 strömmen # ute i havet
st_anna_om3 så att det är ett minne som en alltid glömmer # xxx
st_anna_om3 och då var det även säl ute på havisen med # som hade sina kutor , det är ungar alltså
st_anna_om3 så det var några stycken vi såg ibland
st_anna_om3 ja
int har du trivts med ditt arbete som fiskare ?
st_anna_om3 ja jag ångrar inte det
st_anna_om3 det har varit jobbigt , det har det , men vad som är mest jobbigt så är det nu i dagens läge med myndigheter
st_anna_om3 för de fattar inte vad de håller på med , utan de kunde lyssna lite mer på oss så tror jag att vi skulle kunna ha en levande skärgård kvar än
st_anna_om3 därför att det är så mycket som de här byråkraterna som sitter i sina stolar vid sina skrivbord , de fattar inte vad de pratar om egentligen för de har inte varit med om verkligheten
st_anna_om3 jag tror det var nyttigt för de där herrarna att komma ut i skärgården lite
st_anna_om3 och se när det inte bara på sommaren , de ska ut på hösten när det stormar också
st_anna_om3 då vet de vad de pratar om istället
int mm
